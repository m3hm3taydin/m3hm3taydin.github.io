---
layout: post
title:  "vim Geçiş Aşamalarım"
date:   2020-07-09 29:00:00 +0300
author: Mehmet Aydın
comments: true
categories: vim
tags: [vim, nvim, neovim, ide]
---
Yıllardır farklı IDEleri deneyimlemiş, farklı IDElere dönem dönem sadık kalmış biri için vim üzerine geçişin benim için hiç de kolay olmadığını söylemeliyim.

Şu ana kadar vim ve vi benim için UI olmayan ortamlarda basit değişiklikler yaptığım birer ortam oldular hep. Fakat artık bu algımı kırıyorum.
Öncelikle geçişimin bazı nedenleri var:

## Performans

Bu geçişi tetikleyen en önemli etken elbette performans. Performanstan kastım ise sadece IDE'nin açılış hızı vs değil. Bunları aşağıdaki gibi sıralayabilirim zannedersem.

* Kod yazarken sağladığı esneklikler ile farklı bloklar içerisinde yapabileceğim hızlı erişim ve değişiklikler
* Bir kod üzerinde değişiklik yapmak gerekiyor. Ekran üzerinde nereyi değiştirebileceğimi görüyorum fakat oraya bir şekilde ulaşmam gerekiyor. Gözümle odaklandığım kısma
imlecin otomatik olarak gitmesi bu işin nirvanası olacak elbette ama henüz o aşamada değiliz. Standart IDE lerde klavyenin sağladığı bazı kısa yollar ile ilerleyebiliyoruz
Bunlar; ok işaretleri, home/end, tab, ctrl+ok işaretleri, vs. Tüm seçenekler bundan ibaret. Bir ihtimalde benim hiç sevmediğim, iki elim de klavye üzerindeyken, sağ kolumu
klavye üzerinden kaldırıp, mouse u kavrayıp, imleci isteğim noktaya götürmem :-). Yazması bile uzun sürdü gerçekten.

* Vim de ise olay tamamen evrimleşmiş durumda. Evrimleşmiş belki yanlış bir kullanım olabilir zira 40-50 yıldır var olan bir teknoloji bu. Biz aslında yıllardır kolayına kaçmışız diyebilirim. Vimde her klavye tuşuna bir komut atanmış durumda. Bunlar ve bunların sonsuz kombinasyonları ile 3-4 klavye tuşuna basarak imleci istediğimiz noktaya ulaştırabiliyoruz.

    Bunun kod yazım hızına, verdiği haz duygusunu hayal edebiliyor musunuz? Mükemmel bir işlem gerçekten.

    Aynı şekilde bir if bloğu düşünelim. Bu if bloğunun bir benzerini kullanmamız gerekiyor diyelim. Bunu kopyalıp, içeriğini silip kod yazmaya devam ettiğimizi düşünün. IDE'lerde bunu zaten klavye ile yapmanız pek mümkün değil. Mutlaka sağ kolu kaldırıp mouse u elimize alıp if bloğunu kopyalamamız ve yapıştırmamız gerekiyor. Bitmedi elbette sonra bunu yapıştırıp, if bloğunun içeriğini seçip silmemiz ve kod yazmaya devam etmemiz gerekiyor. Offf anlatırken bile yoruldum. Vim de bu işlemi muhtemelen toplam 7 klavye tuşuna basarak halledebilirsiniz.

* IDE nin açılış hızı. Bunu zaten VS, Eclipse, vs.. kullananlar hemen anlamıştır. Bir adet dosyanın içeriğindeki bir stringi değiştireceğinizi hayal edin. Bu işlem için tüm IDE'nin açılması, kütüphanelerin yüklenmesi gerekiyor. Yetmedi elbette açıldıktan sonra da bir dakikaya yakın IDE'nin kendine gelmesini beklemeniz gerekiyor. Ben bazen ne yapacağımı unutuyordum gerçekten. Hatta çoğu zaman IDE'yi öldürüp simple bir text editor ile işimi hallettiğim oluyordu. Bunun yerine dosyayı vim ile açıp ilgili stringi bulup, değişikliği yapmanın tahmini süresi 10-15 sny.

* Intellisense. Evet evet intellisense. Kod yazmaya başladığımda, kullandığım dile göre önerilerin anlık ve yaptığım değişikliğe göre hızlı bir şekilde güncellenmesini beklemek benim en önemli hakkım. Fakat maalesef bu şekilde çalışmıyor. Zaten Intellisensin yüklenmesi ve çalışmaya başlaması, kütüphanelerdeki metodlarınızı değişkenlerinizi algılaması bir dakikaya yakın sürüyor. Vim de ise bu işlem anlık.



### VS Code

Bu arada ufak bir not. VS Code ile MS gerçekten yeni bir çağ açtı. Uzun süredir zaten Code u geliştirme için kullanıyordum. Yukarıda yazdığım bazı karşılaştırmalar Code için geçerli değil. Fakat yine de Vim bir çok özelliğiyle Code un önünde bence.

## Eksiler

Öğrenmesi gerçekten ama gerçekten çok zor. Birşeyleri okuyarak fikir edinebilirsiniz fakat öğrenme aşaması tamamen farklı bir olay. Bunu kullanmadan antreman yapmadan öğrenmenizin imkanı yok.
Tam anlamıyla kullanabilmeniz için belki haftalar belki de aylar geçecek. Fakat o seviyeye ulaştığınızda mouse olmadan sadece klavyeyle, yüksek performans ile kod geliştirmenin tadına varacaksınız ve muhtemelen de bir daha kullanmayı bırakamayacaksınız.

Hatta vime yanlışlıkla giren ve bir türlü çıkış yapamayan bir sürü arkadaşımız bu ortamda kayboldu diyebilirim. Bu konuda çok fazla karikatür mevcut. Benim sevdiklerimden bazılarını aşağıya ekliyorum.

![vim funny 1](/assets/uploads/2020/vim-funny-1.png)


![vim funny 2](/assets/uploads/2020/vim-funny-2.png)


![vim funny 3](/assets/uploads/2020/vim-funny-3.png)


![vim funny 4](/assets/uploads/2020/vim-funny-4.png)



Bir de elbette şu bilgi var. Stackoverflowda vimden nasıl çıkılacağını soran kişi sayısında ülke olarak ikinci sıradayız. Yine link aşağıda.


[https://stackoverflow.blog/2017/05/23/stack-overflow-helping-one-million-developers-exit-vim/](https://stackoverflow.blog/2017/05/23/stack-overflow-helping-one-million-developers-exit-vim/)


## Nasıl Öğrenirim?

Aşağıda kısaca faydalandığım kaynakları bulabilirsiniz.

Ben 2-3 hafta sadece vim ile ilgili youtube videosu izledim.
Önerdiklerim kanallar şunlar;

* [ThePrimeagen](https://www.youtube.com/channel/UC8ENHE5xdFSwx71u3fDH5Xw)

* [Greg Hurrell](https://www.youtube.com/channel/UCXPHFM88IlFn68OmLwtPmZA)

İlave olarak vim ile bir ilgisi yok ama aşağıda bağlantısını verdiğim `Coding Garden` youtube kanalını, stand-up niyetine izleyebilirsiniz.

* [Coding Garden with CJ](https://www.youtube.com/channel/UCLNgu_OupwoeESgtab33CCw)


Sonrasında ise built in gelen bir tutorial mevcut. shellden vimtutor ile bu tutorial ı açıp mutlaka faydalanmalısınız.
Bu kaynak yıllarca çok fazla kişiye temel oluşturuldu ve benim şahsi görüşüme göre mükemmelleşmiş durumda.

Ayrıca bir arkadaş bunu türkçeleştirmiş diye hatırlıyorum. Muhtemelen Türkçe olarak da kullanabilirsiniz.


## Ya Sonra?

Sonrası biraz hayal gücü, ben ilk birkaç hafta vanilla olarak kullandım vimi.
Temelini öğrendikten sonra eksikliklerini olması gerekenleri zaten kendiniz hissediyorsunuz.
Bu hissi yaşadıktan sonra pluginleri kurmaya başlayabilirsiniz.


vim konfigürasyonumu dotfiles repomdan inceleyebilirsiniz. 

[https://github.com/m3hm3taydin/dotfiles](https://github.com/m3hm3taydin/dotfiles)


Satırlarımı sonlandırırken size postu nasıl bir arayüz ile yazdığımı da göstermek isterim. İşte `Goyo` plugini ile rahatsız edilmeden yazı yazma keyfi şöyle oluyor.

![Post with nvim](/assets/uploads/2020/07/nvim.png)





Sevgiler Mehmet
